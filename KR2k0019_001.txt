# -*- mode: mandoku-view; -*-
#+TITLE: 海鹽澉水志
#+DATE: 2015-08-24 22:39:24.404235
#+PROPERTY: ID KR2k0019
#+PROPERTY: BASEEDITION WYG    
#+PROPERTY: JUAN 卷一 
<pb:KR2k0019_WYG_001-1a>¶
欽定四庫全書¶
　海鹽澉水志巻一¶
　　　　　　　　　　　　宋　常棠　撰¶
　　地理門¶
　　　沿革¶
　　　　澉浦舊屬㑹稽元和郡志云禹貢揚州之地¶
　　　　周時呉泰伯置城為越所并漢順帝永建四¶
　　　　年陽羨令周喜上書遂分浙江東為會稽郡¶
<pb:KR2k0019_WYG_001-1b>¶
　　　　西為吳郡輿地廣記云秦置海鹽縣屬會稽¶
　　　　郡吳越時分境於檇李檇李今屬嘉興縣界¶
　　　　以此考之澉浦乃古越地石晉時吳越錢氏¶
　　　　奏置秀州始隨分隸又水經云東南有秦望¶
　　　　山傍有谷水流出為澉浦秦望山在㑹稽及¶
　　　　鮑郎塲十竈九在秀而一在越是知澉浦古¶
　　　　𨽻紹興而今𨽻嘉興¶
　　　風俗¶
<pb:KR2k0019_WYG_001-2a>¶
　　　　輿地廣記云古揚州地人性輕揚尚鬼好淫¶
　　　　祀此方不事田産無倉廩儲蓄好侈靡喜樓¶
　　　　閣惟招接海南諸貨販運浙西諸邦網羅海¶
　　　　中諸物以養生水鹹地溼俗僣¶
　　　形勢¶
　　　　鎮南鎮西諸山峻秀東與北多低矮白山不¶
　　　　種林木東枕大海相望秦駐蹕山實為嶮要¶
　　　戸口¶
<pb:KR2k0019_WYG_001-2b>¶
　　　　戸口約五千餘主戸少而客户多往來不定¶
　　　　口尤難記¶
　　　税賦¶
　　　　𨽻縣之德政鄉田肥税重惟石帆秦山二村¶
　　　　在鎮東海邊多致陷没¶
　　　鎮名¶
　　　　唐開元五年張廷珪奏置(按水經云秦望山/谷水流出為澉浦)¶
　　　　(因/名)¶
<pb:KR2k0019_WYG_001-3a>¶
　　　鎮境¶
　　　　東西一十二里南北五里(武原誌云周圍二/里半紹興間人民)¶
　　　　(稀少今烟火阜繁生/齒日衆故不止此)¶
　　　四至八到¶
　　　　東至海岸邊海界　西至六里堰近潮村界¶
　　　　南至篠山邉海界　北至官草蕩新浦橋界¶
　　　　東南到葛母山界　西南到鹽官靈泉鄉界¶
　　　　東北到秦駐山界　西北到鮑郎浦界¶
<pb:KR2k0019_WYG_001-3b>¶
　　　水陸路¶
　　　　水路西去海鹽縣四十里北去嘉興縣九十¶
　　　　里陸路東去海鹽縣三十六里南去鹽官縣¶
　　　　八十里¶
　¶
　¶
　¶
　海鹽澉水志巻一¶
