# -*- mode: mandoku-view; -*-
#+TITLE: 海鹽澉水志
#+DATE: 2015-08-24 22:39:24.437122
#+PROPERTY: ID KR2k0019
#+PROPERTY: BASEEDITION WYG    
#+PROPERTY: JUAN 卷四
<pb:KR2k0019_WYG_004-1a>¶
欽定四庫全書¶
　海鹽澉水志巻四¶
　　　　　　　　　　　　宋　常棠　撰¶
　　廨舎門¶
　　　鎮廨昔鹽塲兼職嘉定十四年察院羅君相請¶
　　　　分專員紹定六年羅叔韶始買丁橋東民地¶
　　　　以剏廨¶
　　　鮑郎鹽塲廨在通江橋側¶
<pb:KR2k0019_WYG_004-1b>¶
　　　巡檢廨在安德橋側¶
　　坊巷門¶
　　　阜民坊在鎮前街西¶
　　　張家衖在鎮市北¶
　　　張搭衖在鎮市南¶
　　　義井巷在鎮市南¶
　　　塘門衖在鎮市南¶
　　　廣福坊在鎮前街東¶
<pb:KR2k0019_WYG_004-2a>¶
　　　馬官人衖在鎮市南¶
　　　海鹽衖在鎮市北¶
　　坊塲門¶
　　　澉浦税塲係鎮官兼職嘉定十四年朱俯修鹽¶
　　　　塲得舊額有騎都尉監澉浦鎮税兼鮑郎鹽¶
　　　　塲大觀二年重修字朱俯以前却以鮑郎鹽¶
　　　　塲兼澉浦鎮税烟火公事繋衘至是始分專¶
　　　　員¶
<pb:KR2k0019_WYG_004-2b>¶
　　　鮑郎鹽塲東亭元五竈南亭四竈縁東亭人貧¶
　　　　額重南亭人多盤少嘉定十四年十二月申¶
　　　　明倉臺移東亭一盤過南亭添作五舎東亭¶
　　　　減作四舍¶
　　　戸部犒賞子庫酒庫昔在璵城後遷茶院去鎮¶
　　　　西一十二里紹興初有鞠姓者抱倅㕔緡錢¶
　　　　繼屬漕司庫官兼之因立子庫於市淳祐八¶
　　　　年增剏新樓¶
<pb:KR2k0019_WYG_004-3a>¶
　　　市舶塲在鎮東海岸淳祐六年創市舶官十年¶
　　　　置塲¶
　　　抽解竹木舊係監鎮提督抱納漕司竹木錢淳¶
　　　　祐四年漕使袁右司差專官下鎮抽解自後¶
　　　　為例鎮官無預抽解抱納錢如故雇𤼵¶
　　　鐵布軍需塲鐵布舊屬鎮税淳祐九年浙西安¶
　　　　撫司差官下鎮置局¶
　　軍寨門¶
<pb:KR2k0019_WYG_004-3b>¶
　　　水軍寨在鎮東海岸淳祐間撥許浦水軍百人¶
　　　　於長墻山下嵗易一戍開禧丙寅統制王復¶
　　　　古置寨𨽻殿司¶
　　　巡檢營在鎮市浦東¶
　　亭堂門¶
　　　弦風亭在海岸即鎮官收税之地紹熙間監鎮¶
　　　　葉樾創名曰觀瀾寳慶三年監鎮趙潜夫改¶
　　　　今名¶
<pb:KR2k0019_WYG_004-4a>¶
　　　宣詔亭在鎮前端平元年監鎮張思齊立¶
　　　閲武亭在長墻山上王復古立¶
　　　時阜堂即鎮廨之東㕔監鎮傅朋壽扁斯名¶
　　　秀野堂在鮑郎塲西側¶
　　　美固堂在水軍寨淳祐九年統制邢子政立¶
　　橋梁門¶
　　　跨浦橋在鎮東浦上¶
　　　新橋在鎮東五里¶
<pb:KR2k0019_WYG_004-4b>¶
　　　閘橋在鎮市中¶
　　　丁家橋在鎮廨前¶
　　　通江橋在鮑郎塲前¶
　　　鴻橋在鎮市北浦上¶
　　　西石橋在鎮市西犒賞子庫側過橋南為入永¶
　　　　安湖路¶
　　　鹽倉橋在鎮西橋下水通□頭鹽倉舍¶
　　　安得橋在巡檢廨側¶
<pb:KR2k0019_WYG_004-5a>¶
　　　柵橋在鎮西三里本鎮纂節發引收税之處¶
　　　望湖橋在鎮西南五里地至澉墅西通永安湖¶
　　　　東至海岸中分水□至錢家港入鎮市¶
　　　戴家橋與望湖橋為八字橋下南至東王村通¶
　　　　海岸北通孫家堰¶
　　　新浦橋在鎮北二里入縣路上¶
　　　張公橋在六里堰下本鎮運河水脈至此始分¶
　　　　為二由橋側上西南王家庄到茶園通港由¶
<pb:KR2k0019_WYG_004-5b>¶
　　　　橋下入西北火燒涇到通𤣥通港然皆淺狹¶
　　　　易涸欠浚鑿¶
　　　金家橋在鎮西北六里客旅巨舟重販者多於¶
　　　　此泊入鎮貿易復歸解纜¶
　　　孫老橋在六里堰下或遇淺涸客貨多以步擔¶
　　　　運於此發舟¶
　¶
　海鹽澉水志巻四¶
